{
  "items": [
    {
      "type": "title1",
      "content": "O festivalu"
    },
    {
      "type": "text",
      "content": "Žánrově velmi pestrý festival s neopakovatelnou atmosférou Kmochova ostrova letos přinese vystoupení 30 hudebních skupin z Čech i ze zahraničí. To, čím se Natruc liší od jiných letních hudebních festivalů, je zejména výborná atmosféra, přátelské prostředí a jedinečné místo konání festivalu uprostřed řeky Labe. Letos opět bude možné zapůjčit přímo během kulturní přehlídky šlapadlo či loďku a užít si hudební zážitek zcela netradičně přímo z vody."
    },
    {
      "type": "text",
      "content": "Historie festivalu sahá až do roku 1998, kdy se konal s podtitulem „Natruc ospalému městu“. Další ročníky byly obvykle zasvěceny někomu natruc. Například „Natruc všem rodičům, kteří zapomínají na své děti“, „Natruc ospalým lidem“ či „Natruc ruské okupaci“ apod."
    },
    {
      "type": "text",
      "content": "Dnes se již festival nikomu natruc nepořádá, za to má poslední tři roky benefiční charakter. Podporuje hiporehabilitaci dětí se sociálním a zdravotním handicapem."
    },
    {
      "type": "title1",
      "content": "Důležitá upozornění"
    },
    {
      "type": "text",
      "content": "Z bezpečnostních důvodů není dovoleno do areálu festivalu vnášet jakékoli skleněné nádoby včetně lahví, plechovky, hořlaviny, zbraně jakéhokoli druhu, drogy a omamné látky, předměty ohrožující bezpečnost, pyrotechnické předměty, otevřený oheň, deštníky, laserová ukazovátka, magnetofony a profesionální fotoaparáty a kamery. Rovněž není dovoleno vnášet do areálu festivalu vlastní jídlo a nápoje. V areálu je dostatek stánků s občerstvením a mycích nádob s vodou. Do areálu platí zákaz vstupu psů i jiných zvířat. V areálu festivalu je zakázáno rozdělávat oheň. Do areálu platí zákaz vjezdu jakýchkoli vozidel včetně motocyklů a jízdních kol bez povolení."
    },
    {
      "type": "title1",
      "content": "Internet"
    },
    {
      "type": "text",
      "content": "Abyste mohli využívat naše aplikace, sdílet své zážitky z festivalu Natruc a nemuseli se bát přetížení sítí, bude po dobou festivalu na celém ostrově fungovat vysokorychlostní wifi od společnosti JON.CZ."
    },
    {
      "type": "title1",
      "content": "Dobíjení telefonů"
    },
    {
      "type": "text",
      "content": "U stánku společnosti JON.CZ budete mít možnost zdarma dobít svá mobilní zařízení."
    },
    {
      "type": "title1",
      "content": "Jak se k nám dostanete"
    },
    {
      "type": "text",
      "content": "Areál festivalu má velmi dobrou dopravní obstužnost. Nachází se v těsné blízkosti od vlakové zastávky a nedaleko vlakového i autobusového nádraží."
    },
    {
      "type": "title2",
      "content": "Vlakem"
    },
    {
      "type": "text",
      "content": "Pokud jedete od Prahy a máte možnost jet osobním vlakem, je pro vás nejlepší vystoupit na vlakové zastávce Kolín – zastávka. Jestli jedete z jiného směru nebo od Prahy rychlíkem vystupte ve stanici Kolín – hlavní nádraží. Pozice vlakového nádraží i zastávky je naznačena níže na mapce společně s cestou na Kmochův ostrov."
    },
    {
      "type": "text",
      "content": "Veškeré jízdní řády vlaků lze dohledat na stránkách www.idos.cz."
    },
    {
      "type": "title2",
      "content": "Autobusem"
    },
    {
      "type": "text",
      "content": "Ať jedete z jakéhokoli směru je výhodné vystoupit na autobusovém nádraží a dále pokračovat pěšky po trase vyznačené na mapce. Pozice autobusového nádraží je naznačena níže na mapce společně s cestou na Kmochův ostrov."
    },
    {
      "type": "text",
      "content": "Veškeré jízdní řády autobusů lze dohledat na stránkách www.idos.cz."
    },
    {
      "type": "image",
      "content": "http://natruc.korejtko.cz/app/ios/images/info-mapka-pesi.png"
    },
    {
      "type": "title2",
      "content": "Autem"
    },
    {
      "type": "text",
      "content": "Pro cestu autem je nejlepší využít možností plánování tras některé ze služeb jako www.mapy.cz nebo maps.google.com pro navedení do Kolína. K lepší orientaci v Kolíně přikládáme níže mapku s vyznačenými trasami z hlavních příjezdových cest. Na mapce jsou také vyznačena veřejná parkoviště v okolí festivalového areálu. Na Kmochův ostrov je povolen vjezd pouze vozidlům s povolením. Proto prosíme využijte některé z parkovišť v Kolíně a dorazte do areálu pěšky."
    },
    {
      "type": "image",
      "content": "http://natruc.korejtko.cz/app/ios/images/info-mapka-autem.png"
    },
    {
      "type": "title1",
      "content": "Ubytování"
    },
    {
      "type": "text",
      "content": "Kromě stanování můžete využít také penziony a hotely v Kolíně. Přehled možností ubytování naleznete na www.TripAdvisor.cz."
    },
    {
      "type": "title1",
      "content": "Stanování"
    },
    {
      "type": "text",
      "content": "Stanování na ostrově je možné mimo festivalový areál. Místo bude vyznačeno cedulemi Stanové městečko. Stanování je zdarma. Za stany ani věci v nich uložené neručíme. Kapacita stanového městečka je omezena. Stanovat lze od soboty dopoledne do nedělního odpoledne."
    }
  ]
}